Jeg har før været i New York og været skuffet over hotellet. Men denne gang var det en dejlig overraskelse at komme til et hotel med et meget imødekommende og service minded personale. Det burde være en selvfølge, men desværre en sjældenhed. Desuden var værelsesstandarten og rengøringen i top. Oveni fik vi dagligt avisen hængt i en lille pose på dørhåndtaget og chokolade serveret sammen med morgendagens vejrudsigt. Hotellet havde også et veludstyret fitness center med sauna og træner. Der var coffee to go hver morgen og hjemmebrygget icethe om eftermiddagen. Alt i alt et både hyggeligt, afslappet og professionelt drevet hotel.