Alles was super voor ons! Het hotel heeft een aangename sfeer en uitstraling. Het hotelpersoneel was ontzettend vriendelijk en behulpzaam, herkende ons ook binnen enkele dagen. De kamer was klein maar niet te klein. Voldoende kastruimte en uiteindelijk slaap je er verder alleen maar. Het was schoon en de bedden waren heerlijk. Vanuit onze kamer hoorde je een enkele sirene maar verder drongen geen straatgeluiden door. De computers in de bibliotheek zijn een uitkomst voor de emailtjes naar huis maar ook om locaties etc. op te zoeken (al had een van de PC's wat kuren). 's Morgens staat er gratis koffie in de lobby en 's middags ijswater met limoen. Wij hebben iedere dag ontbeten bij de Red Flame rechtsaf vanuit het hotel een paar deuren verderop zodat we met een goed gevulde maag de dag konden beginnen. Het eten is er lekker en volop keuze. De locatie is erg goed, dichtbij de metro en bushalte, en veel bezienswaardigheden al in de buurt.