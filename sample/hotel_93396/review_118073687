Sono stato a The Iroquois con la famiglia per una vacanza di piacere nell'ultima settimana di Agosto. Abbiamo prenotato una suite (camera matrimoniale più soggiorno con divano letto) molto comoda e conveniente per una famiglia con due adolescenti. Il pacchetto comprendeva anche in omaggio una New York City Pass, una card che permette l'accesso prioritario ed a prezzo scontato alle 6 attrazioni turistiche più importanti di New York (Empire State Building, Guggenheim, Statua della Libertà & Ellis island, MOMA, Metropolitan Museum e American Museum of Natural History), prodotti Molton & Brown e biancheria Frette in camera, 1 copia del New York Times ogni mattina e WI FI gratuito. L'accoglienza è stata eccellente e molto attenta per tutta la durata del soggiorno. La location è eccezionale: tra la Fifth Avenue e Time Square nella 44° Strada, a pochi passi dai Teatri di Broadway, da Central Station, da Bryant Park e la Public Library. L'hotel fa parte della catena SLH (Small Luxury Hotels) con una atmosfera della New York d'altri tempi ma con tutti i moderni confort. Per la sua posizione e per i servizi eccellenti lo consiglio vivamente a chi vuole vivere una vacanza nel cuore della "Big Apple".